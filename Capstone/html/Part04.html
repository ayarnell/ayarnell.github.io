<html xmlns:tei="http://www.tei-c.org/ns/1.0">
   <head>
      <meta http-equiv="Content-Type" content="text/html; charset=UTF-8">
      <title>Tacitus Histories</title>
      <link rel="stylesheet" type="text/css" href="tacitus_test.css">
   </head>
   <body>
      <nav>
         <ul>
            <li><a href="index.html">About</a></li>
            <li><a href="Sigla.html">Sigla</a></li>
            <li><a href="textnav.html">Text</a><ul>
                  <li><a href="Part01.html">Part 1 (Ch. 1-9)</a></li>
                  <li><a href="Part02.html">Part 2 (Ch. 10-19)</a></li>
                  <li><a href="Part03.html">Part 3 (Ch. 20-29)</a></li>
                  <li><a href="Part04.html">Part 4 (Ch. 30-39)</a></li>
                  <li><a href="Part05.html">Part 5 (Ch. 40-49)</a></li>
                  <li><a href="Part06.html">Part 6 (Ch. 50-59)</a></li>
                  <li><a href="Part07.html">Part 7 (Ch. 60-69)</a></li>
                  <li><a href="Part08.html">Part 8 (Ch. 70-79)</a></li>
                  <li><a href="Part09.html">Part 9 (Ch. 80-90)</a></li>
               </ul>
            </li>
            <li><a href="Personography.html">Personography</a></li>
            <li><a href="Placeography.html">Placeography</a></li>
         </ul>
      </nav>
      <div id="home">
         <h1>PART 4</h1>
         <h2> Chapter 30</h2>
         <p>'Nihil adrogabo mihi nobilitatis aut modestiae; neque enim relatu virtutum in
            comparatione <a href="Personography.html#OTHO1">Othonis</a> opus est. vitia, quibus solis gloriatur, evertere imperium, etiam
            cum amicum imperatoris ageret. habitune et incessu an illo muliebri ornatu mereretur
            imperium? falluntur quibus luxuria specie liberalitatis imponit: perdere iste sciet,
            donare nesciet. stupra nunc et comissationes et feminarum coetus volvit animo: haec
            principatus praemia putat, quorum libido ac voluptas penes ipsum sit, rubor ac dedecus
            penes omnis; nemo enim umquam imperium flagitio quaesitum bonis artibus exercuit.
            <a href="Personography.html#GALB1">Galbam</a> consensus generis humani, me <a href="Personography.html#GALB1">Galba</a> consentientibus vobis Caesarem dixit. si res
            publica et senatus et populus vacua nomina sunt, vestra, commilitones, interest ne
            imperatorem pessimi faciant. legionum seditio adversus duces suos audita est
            aliquando: vestra fides famaque inlaesa ad hunc diem mansit. et <a href="Personography.html#NERO1">Nero</a> quoque vos
            destituit, non vos <a href="Personography.html#NERO1">Neronem</a>. minus triginta transfugae et desertores, quos centurionem
            aut tribunum sibi eligentis nemo ferret, imperium adsignabunt? admittitis exemplum
            et
            quiescendo commune crimen facitis? transcendet haec licentia in
            provincias, et ad nos scelerum exitus, bellorum ad vos pertinebunt. nec est plus quod
            pro caede principis quam quod innocentibus datur, sed proinde a nobis donativum ob
            fidem quam ab aliis pro facinore accipietis.'
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 31</h2>
         <p>Dilapsis speculatoribus cetera cohors non aspernata contionantem, ut turbidis rebus
            evenit, forte magis et nullo adhuc consilio rapit signa quam, quod postea
            creditum est, insidiis et simulatione. missus et <a href="Personography.html#CELS1">Celsus Marius</a> ad electos <a href="Placeography.html#ILLY1">Illyrici</a>
            exercitus, <a href="Placeography.html#PORT1"><a href="Personography.html#VIPS1">Vipsania</a> in porticu</a> tendentis; praeceptum <a href="Personography.html#SERE1">Amullio Sereno</a> et <a href="Personography.html#SABI2">Domitio Sabino</a>
            primipilaribus, ut Germanicos milites e Libertatis atrio accerserent. legioni
            classicae diffidebatur, infestae ob caedem commilitonum, quos primo statim introitu
            trucidaverat <a href="Personography.html#GALB1">Galba</a>. pergunt etiam in castra praetorianorum tribuni <a href="Personography.html#SEVE1">Cetrius Severus</a>,
            <a href="Personography.html#DEXT1">Subrius Dexter</a>, <a href="Personography.html#LONG1">Pompeius Longinus</a>, si incipiens adhuc et necdum adulta seditio
            melioribus consiliis flecteretur. tribunorum <a href="Personography.html#DEXT1">Subrium</a> et <a href="Personography.html#SEVE1">Cetrium</a> adorti milites minis,
            <a href="Personography.html#LONG1">Longinum</a> manibus coercent exarmantque, quia non ordine militiae, sed e <a href="Personography.html#GALB1">Galbae</a> amicis,
            fidus princip i suo et desciscentibus suspectior erat. legio classica nihil cunctata
            praetorianis adiungitur; <a href="Placeography.html#ILLY1">Illyrici</a> exercitus electi <a href="Personography.html#CELS1">Celsum</a> infestis pilis proturbant.
            Germanica vexilla diu nutavere, invalidis adhuc corporibus et placatis animis, quod
            eos a <a href="Personography.html#NERO1">Nerone</a><a href="Placeography.html#ALEX1">Alexandriam</a> praemissos atque inde rursus longa navigatione aegros
            impensiore cura <a href="Personography.html#GALB1">Galba</a> refovebat. 
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 32</h2>
         <p>Vniversa iam plebs <a href="Placeography.html#PALA1">Palatium</a> implebat, mixtis servitiis et dissono clamore caedem
            <a href="Personography.html#OTHO1">Othonis</a> et coniuratorum exitium poscentium ut si in circo aut theatro ludicrum aliquod
            postularent: neque illis iudicium aut veritas, quippe eodem die diversa pari certamine
            postulaturis, sed tradito more quemcumque principem adulandi licentia adclamationum
            et
            studiis inanibus. 
         </p>
         <p>Interim <a href="Personography.html#GALB1">Galbam</a> duae sententiae distinebant: <a href="Personography.html#VINI1">Titus Vinius</a> manendum intra domum,
            opponenda servitia, firmandos aditus, non eundum ad iratos censebat: daret malorum
            paenitentiae, daret bonorum consensui spatium: scelera impetu, bona consilia mora
            valescere, denique eundi ultro, si ratio sit, eandem mox facultatem, regressum, si
            paeniteat, in aliena potestate.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 33</h2>
         <p>Festinandum ceteris videbatur antequam cresceret invalida adhuc coniuratio paucorum:
            trepidaturum etiam <a href="Personography.html#OTHO1">Othonem</a>, qui furtim digressus, ad ignaros inlatus, cunctatione nunc
            et segnitia terentium tempus imitari principem discat. non expectandum ut compositis
            castris forum invadat et prospectante <a href="Personography.html#GALB1">Galba</a><a href="Placeography.html#CAPI1">Capitolium</a> adeat, dum egregius imperator
            cum fortibus amicis ianua ac limine tenus domum cludit, obsidionem nimirum
            toleraturus. et praeclarum in servis auxilium si consensus tantae multitudinis et,
            quae plurimum valet, prima indignatio elanguescat. proinde intuta quae indecora; vel
            si cadere necesse sit, occurrendum discrimini: id <a href="Personography.html#OTHO1">Othoni</a> invidiosius et ipsis
            honestum. repugnantem huic sententiae <a href="Personography.html#VINI1">Vinium</a><a href="Personography.html#LACO1">Laco</a> minaciter invasit, stimulante <a href="Personography.html#ICEL1">Icelo</a>
            privati odii pertinacia in publicum exitium. 
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 34</h2>
         <p>Nec diutius <a href="Personography.html#GALB1">Galba</a> cunctatus speciosiora suadentibus accessit. praemissus tamen in
            castra <a href="Personography.html#PISO1">Piso</a>, ut iuvenis magno nomine, recenti favore et infensus <a href="Personography.html#VINI1">Tito Vinio</a>, seu quia
            erat seu quia irati ita volebant; et facilius de odio creditur. vixdum egresso <a href="Personography.html#PISO1">Pisone</a>
            occisum in castris <a href="Personography.html#OTHO1">Othonem</a> vagus primum et incertus rumor: mox, ut in magnis
            mendaciis, interfuisse se quidam et vidisse adfirmabant, credula fama inter gaudentis
            et incuriosos. multi arbitrabantur compositum auctumque rumorem mixtis iam <a href="Personography.html#OTHO1">Othonianis</a>,
            qui ad evocandum <a href="Personography.html#GALB1">Galbam</a> laeta falso vulgaverint.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 35</h2>
         <p>Tum vero non populus tantum et imperita plebs in plausus et immodica studia sed
            equitum plerique ac senatorum, posito metu incauti, refractis <a href="Placeography.html#PALA1">Palatii</a> foribus ruere
            intus ac se <a href="Personography.html#GALB1">Galbae</a> ostentare, praereptam sibi ultionem querentes, ignavissimus quisque
            et, ut res docuit, in periculo non ausurus, nimii verbis, linguae feroces; nemo scire
            et omnes adfirmare, donec inopia veri et consensu errantium victus sumpto thorace
            <a href="Personography.html#GALB1">Galba</a> inruenti turbae neque aetate neque corpore resistens sella levaretur.
            obvius in <a href="Placeography.html#PALA1">Palatio</a><a href="Personography.html#ATTI1">Iulius Atticus</a> speculator, cruentum gladium ostentans, occisum a se
            <a href="Personography.html#OTHO1">Othonem</a> exclamavit; et <a href="Personography.html#GALB1">Galba</a> 'commilito', inquit, 'quis iussit?' insigni animo ad
            coercendam militarem licentiam, minantibus intrepidus, adversus blandientis
            incorruptus.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 36</h2>
         <p>Haud dubiae iam in castris omnium mentes tantusque ardor ut non contenti agmine et
            corporibus in suggestu, in quo paulo ante aurea <a href="Personography.html#GALB1">Galbae</a> statua fuerat, medium inter
            signa <a href="Personography.html#OTHO1">Othonem</a> vexillis circumdarent. nec tribunis aut centurionibus adeundi locus:
            gregarius miles caveri insuper praepositos iubebat. strepere cuncta clamoribus et
            tumultu et  exhortatione mutua, non tamquam in populo ac plebe, variis
            segni adulatione vocibus, sed ut quemque adfluentium militum aspexerant, prensare
            manibus, complecti armis, conlocare iuxta, praeire sacramentum, modo imperatorem
            militibus, modo milites imperatori commendare. nec deerat <a href="Personography.html#OTHO1">Otho</a> protendens manus
            adorare vulgum, iacere oscula et omnia serviliter pro dominatione. postquam universa
            classicorum legio sacramentum eius accepit, fidens viribus, et quos adhuc singulos
            extimulaverat, accendendos in commune ratus pro vallo castrorum ita coepit.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 37</h2>
         <p>'Quis ad vos processerim commilitones, dicere non possum, quia nec privatum me vocare
            sustineo princeps a vobis nominatus, nec principem alio imperante. vestrum quoque
            nomen in incerto erit donec dubitabitur imperatorem populi Romani in castris an hostem
            habeatis. auditisne ut poena mea et supplicium vestrum simul postulentur? adeo
            manifestum est neque perire nos neque salvos esse nisi una posse; et cuius lenitatis
            est <a href="Personography.html#GALB1">Galba</a>, iam fortasse promisit, ut qui nullo exposcente tot milia innocentissimorum
            militum trucidaverit. horror animum subit quotiens recordor feralem introitum et hanc
            solam <a href="Personography.html#GALB1">Galbae</a> victoriam, cum in oculis urbis decimari deditos iuberet, quos deprecantis
            in fidem acceperat. his auspiciis urbem ingressus, quam gloriam ad principatum attulit
            nisi occisi <a href="Personography.html#SABI3">Obultronii Sabini</a> et <a href="Personography.html#MARC2">Cornelii Marcelli</a> in <a href="Placeography.html#HISP1">Hispania</a>, <a href="Personography.html#CILO1">Betui Cilonis</a> in
            <a href="Placeography.html#GALL1">Gallia</a>, <a href="Personography.html#CAPI1">Fontei Capitonis</a> in <a href="Placeography.html#GERM1">Germania</a>, <a href="Personography.html#MACE1">Clodii Macri</a> in <a href="Placeography.html#AFRI1">Africa</a>, <a href="Personography.html#VARR1">Cingonii</a> in via,
            <a href="Personography.html#TURP1">Turpiliani</a><a href="Placeography.html#ROMA1">in urbe</a>, <a href="Personography.html#SABI1">Nymphidii</a> in castris? quae usquam provincia, quae castra sunt nisi
            cruenta et maculata aut, ut ipse praedicat, emendata et correcta? nam quae alii
            scelera, hic remedia vocat, dum falsis nominibus severitatem pro saevitia, parsimoniam
            pro avaritia, supplicia et contumelias vestras  disciplinam appellat.
            septem a <a href="Personography.html#NERO1">Neronis</a> fine menses sunt, et iam plus rapuit <a href="Personography.html#ICEL1">Icelus</a> quam quod Polycliti et Vatinii et Aegiali perdiderunt. minore avaritia ac licentia
            grassatus esset <a href="Personography.html#VINI1">T. Vinius</a>
            si ipse imperasset: nunc et subiectos nos habuit tamquam suos et vilis ut alienos.
            una
            illa domus sufficit donativo quod vobis numquam datur et cotidie exprobratur.'
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 38</h2>
         <p>'Ac ne qua saltem in successore <a href="Personography.html#GALB1">Galbae</a> spes esset accersit ab exilio quem tristitia
            et avaritia sui simillimum iudicabat. vidistis, commilitones, notabili tempestate
            etiam deos infaustam adoptionem aversantis. idem senatus, idem populi Romani animus
            est: ves tra virtus expectatur, apud quos omne honestis consiliis robur et sine quibus
            quamvis egregia invalida sunt. non ad bellum vos nec ad periculum voco: omnium militum
            arma nobiscum sunt. nec una cohors togata defendit nunc <a href="Personography.html#GALB1">Galbam</a> sed detinet: cum vos
            aspexerit, cum signum meum acceperit, hoc solum erit certamen, quis mihi plurimum
            imputet. nullus cunctationis locus est in eo consilio quod non potest laudari nisi
            peractum.' aperire deinde armamentarium iussit. rapta statim arma, sine more et ordine
            militiae, ut praetorianus aut legionarius insignibus suis distingueretur: miscentur
            auxiliaribus galeis scutisque, nullo tribunorum centurionumve adhortante, sibi quisque
            dux et instigator; et praecipuum pessimorum incitamentum quod boni maerebant.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 39</h2>
         <p>Iam exterritus <a href="Personography.html#PISO1">Piso</a> fremitu crebrescentis seditionis et vocibus in urbem usque
            resonantibus, egressum interim <a href="Personography.html#GALB1">Galbam</a> et foro adpropinquantem adsecutus
            erat; iam <a href="Personography.html#CELS1">Marius Celsus</a> haud laeta rettulerat, cum alii in <a href="Placeography.html#PALA1">Palatium</a> redire, alii
            <a href="Placeography.html#CAPI1">Capitolium</a> petere, plerique rostra occupanda censerent, plures tantum sententiis
            aliorum contra dicerent, utque evenit in consiliis infelicibus, optima viderentur
            quorum tempus effugerat. agitasse <a href="Personography.html#LACO1">Laco</a> ignaro <a href="Personography.html#GALB1">Galba</a> de occidendo <a href="Personography.html#VINI1">Tito Vinio</a> dicitur,
            sive ut poena eius animos militum mulceret, seu conscium <a href="Personography.html#OTHO1">Othonis</a> credebat, ad
            postremum vel odio. haesitationem attulit tempus ac locus, quia initio caedis orto
            difficilis modus; et turbavere consilium trepidi nuntii ac proximorum diffugia,
            languentibus omnium studiis qui primo alacres fidem atque animum ostentaverant.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
      </div><a href="Part05.html">Next</a></body>
</html>