<html xmlns:tei="http://www.tei-c.org/ns/1.0">
   <head>
      <meta http-equiv="Content-Type" content="text/html; charset=UTF-8">
      <title>Tacitus Histories</title>
      <link rel="stylesheet" type="text/css" href="stylesheets/tacitus_test.css">
   </head>
   <body>
      <nav>
         <ul>
            <li><a href="index.html">About</a></li>
            <li><a href="Sigla.html">Sigla</a></li>
            <li><a href="textnav.html">Text</a><ul>
                  <li><a href="Part01.html">Part 1 (Ch. 1-9)</a></li>
                  <li><a href="Part02.html">Part 2 (Ch. 10-19)</a></li>
                  <li><a href="Part03.html">Part 3 (Ch. 20-29)</a></li>
                  <li><a href="Part04.html">Part 4 (Ch. 30-39)</a></li>
                  <li><a href="Part05.html">Part 5 (Ch. 40-49)</a></li>
                  <li><a href="Part06.html">Part 6 (Ch. 50-59)</a></li>
                  <li><a href="Part07.html">Part 7 (Ch. 60-69)</a></li>
                  <li><a href="Part08.html">Part 8 (Ch. 70-79)</a></li>
                  <li><a href="Part09.html">Part 9 (Ch. 80-90)</a></li>
               </ul>
            </li>
            <li><a href="Personography.html">Personography</a></li>
            <li><a href="Placeography.html">Placeography</a></li>
         </ul>
      </nav>
      <div id="home">
         <h1>PART 7</h1>
         <h2> Chapter 60</h2>
         <p>Praeerat <a href="Personography.html#TREB1">Trebellius Maximus</a>, per avaritiam ac sordis contemptus exercitui invisusque.
            accendebat odium eius <a href="Personography.html#COEL1">Roscius Coelius</a> legatus vicensimae legionis, olim discors, sed
            occasione civilium armorum atrocius proruperant. <a href="Personography.html#TREB1">Trebellius</a> seditionem et confusum
            ordinem disciplinae <a href="Personography.html#COEL1">Coelio</a>, spoliatas et inopes legiones <a href="Personography.html#COEL1">Coelius</a><a href="Personography.html#TREB1">Trebellio</a> obiectabat,
            cum interim foedis legatorum certaminibus modestia exercitus corrupta eoque discordiae
            ventum ut auxiliarium quoque militum conviciis proturbatus et adgregantibus se Coelio
            cohortibus alisque desertus <a href="Personography.html#TREB1">Trebellius</a> ad <a href="Personography.html#VITE1">Vitellium</a> perfugerit. quies provinciae quamquam remoto consulari mansit: rexere legati legionum,
            pares iure, <a href="Personography.html#COEL1">Coelius</a> audendo
            potentior.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 61</h2>
         <p>Adiuncto Britannico exercitu ingens viribus opibusque <a href="Personography.html#VITE1">Vitellius</a> duos duces, duo
            itinera bello destinavit: <a href="Personography.html#VALE1">Fabius Valens</a> adlicere vel, si abnuerent, vastare <a href="Placeography.html#GALL1">Gallias</a> et
            <a href="Placeography.html#ALPE2">Cottianis Alpibus</a><a href="Placeography.html#ITAL1">Italiam</a> inrumpere, <a href="Personography.html#CAEC1">Caecina</a> propiore transitu <a href="Placeography.html#POEN1">Poeninis iugis</a> degredi
            iussus. <a href="Personography.html#VALE1">Valenti</a><a href="Placeography.html#GERM2">inferioris</a> exercitus electi cum aquila quintae legionis et cohortibus
            alisque, ad quadraginta milia armatorum data; triginta milia <a href="Personography.html#CAEC1">Caecina</a> e <a href="Placeography.html#GERM3">superiore
               Germania</a> ducebat, quorum robur legio unaetvicensima fuit. addita utrique Germanorum
            auxilia, e quibus <a href="Personography.html#VITE1">Vitellius</a> suas quoque copias supplevit, tota mole belli secuturus.
            
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 62</h2>
         <p>Mira inter exercitum imperatoremque diversitas: instare miles, arma poscere, dum
            <a href="Placeography.html#GALL1">Galliae</a> trepident, dum <a href="Placeography.html#HISP1">Hispaniae</a> cunctentur: non obstare hiemem neque ignavae pacis
            moras: invadendam <a href="Placeography.html#ITAL1">Italiam,</a> occupandam <a href="Placeography.html#ROMA1">urbem</a>; nihil in discordiis civilibus
            festinatione tutius, ubi facto magis quam consulto opus esset. torpebat <a href="Personography.html#VITE1">Vitellius</a> et
            fortunam principatus inerti luxu ac prodigis epulis praesumebat, medio diei temulentus
            et sagina gravis, cum tamen ardor et vis militum ultro ducis munia implebat, ut si
            adesset imperator et strenuis vel ignavis spem metumve adderet. instructi intentique
            signum profectionis exposcunt. nomen Germanici <a href="Personography.html#VITE1">Vitellio</a> statim additum: Caesarem se
            appellari etiam victor prohibuit. laetum augurium <a href="Personography.html#VALE1">Fabio Valenti</a> exercituique, quem in
            bellum agebat, ipso profectionis die aquila leni meatu, prout agmen incederet, velut
            dux viae praevolavit, longum-  que per spatium is gaudentium militum
            clamor, ea quies interritae alitis fuit ut haud dubium magnae et prosperae rei omen
            acciperetur.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 63</h2>
         <p>Et Treviros quidem ut socios securi adiere: <a href="Placeography.html#DIVO1">Divoduri</a> (Mediomatricorum id oppidum est)
            quamquam omni comitate exceptos subitus pavor terruit, raptis repente armis ad caedem
            innoxiae civitatis, non ob praedam aut spoliandi cupidine, sed furore et rabie et
            causis incertis eoque difficilioribus remediis, donec precibus ducis mitigati ab
            excidio civitatis temperavere; caesa tamen ad quattuor milia hominum. isque terror
            <a href="Placeography.html#GALL1">Gallias</a> invasit ut venienti mox agmini universae civitates cum magistratibus et
            precibus occurrerent, stratis per vias feminis puerisque: quaeque alia placamenta
            hostilis irae, non quidem in bello sed pro pace tendebantur.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 64</h2>
         <p>Nuntium de caede <a href="Personography.html#GALB1">Galbae</a> et imperio <a href="Personography.html#OTHO1">Othonis</a><a href="Personography.html#VALE1">Fabius Valens</a> in <a href="Placeography.html#LEUC1">civitate Leucorum</a>
            accepit. nec militum animus in gaudium aut formidine permotus: bellum volvebat. <a href="Placeography.html#GALL1">Gallis</a>
            cunctatio exempta est: in <a href="Personography.html#OTHO1">Othonem</a> ac <a href="Personography.html#VITE1">Vitellium</a> odium par, ex <a href="Personography.html#VITE1">Vitellio</a> et metus.
            proxima <a href="Placeography.html#LING1">Lingonum civitas</a> erat, fida partibus. benigne excepti modestia certavere, sed
            brevis laetitia fuit cohortium intemperie, quas a legione quarta decima, ut supra
            memoravimus, digressas exercitui suo <a href="Personography.html#VALE1">Fabius Valens</a> adiunxerat. iurgia primum, mox rixa
            inter Batavos et legionarios, dum his aut illis studia militum adgregantur, prope
            in
            proelium exarsere, ni <a href="Personography.html#VALE1">Valens</a> animadversione paucorum oblitos iam Batavos imperii
            admonuisset. frustra adversus Aeduos quaesita belli causa: iussi
            pecuniam atque arma deferre gratuitos insuper commeatus praebuere. quod Aedui
            formidine Lugdunenses gaudio fecere. sed legio Italica et ala Tauriana abductae:
            cohortem duodevicensimam <a href="Placeography.html#LUGD2">Lugduni</a>, solitis sibi hibernis, relinqui placuit. <a href="Personography.html#VALE2">Manlius
               Valens</a> legatus Italicae legionis, quamquam bene de partibus meritus, nullo apud
            <a href="Personography.html#VITE1">Vitellium</a> honore fuit: secretis eum criminationibus infamaverat <a href="Personography.html#VALE1">Fabius</a> ignarum et, quo
            incautior deciperetur, palam laudatum. 
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 65</h2>
         <p>Veterem inter <a href="Placeography.html#LUGD1">Lugdunensis</a>et <a href="Placeography.html#VIEN1">Viennensis</a> discordiam proximum bellum
            accenderat. multae in vicem clades, crebrius infestiusque quam ut tantum propter
            <a href="Personography.html#NERO1">Neronem</a><a href="Personography.html#GALB1">Galbamque</a> pugnaretur. et <a href="Personography.html#GALB1">Galba</a> reditus <a href="Placeography.html#LUGD1">Lugdunensium</a> occasione irae in fiscum
            verterat; multus contra in <a href="Placeography.html#VIEN1">Viennensis</a> honor: unde aemulatio et invidia et uno amne
            discretis conexum odium. igitur Lugdunenses extimulare singulos militum et in
            eversionem <a href="Placeography.html#VIEN1">Viennensium</a> impellere, obsessam ab illis coloniam suam, adiutos <a href="Personography.html#VIND1">Vindicis</a>
            conatus, conscriptas nuper legiones in praesidium <a href="Personography.html#GALB1">Galbae</a> referendo. et ubi causas
            odiorum praetenderant, magnitudinem praedae ostendebant, nec iam secreta exhortatio,
            sed publicae preces: irent ultores, excinderent sedem Gallici belli: cuncta illic
            externa et hostilia: se, coloniam Romanam et partem exercitus et prosperarum
            adversarumque rerum socios, si fortuna contra daret, iratis ne relinquerent.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 66</h2>
         <p>His et pluribus in eundem modum perpulerant ut ne legati quidem ac duces partium
            restingui posse iracun-  diam exercitus arbitrarentur, cum haud ignari
            discriminis sui Viennenses, velamenta et infulas praeferentes, ubi agmen incesserat,
            arma genua vestigia prensando flexere militum animos; addidit <a href="Personography.html#VALE1">Valens</a> trecenos singulis
            militibus sestertios. tum vetustas dignitasque coloniae valuit et verba <a href="Personography.html#VALE1">Fabi</a> salutem
            incolumitatemque <a href="Placeography.html#VIEN1">Viennensium</a> commendantis aequis auribus accepta; publice tamen armis
            multati, privatis et promiscis copiis iuvere militem. sed fama constans fuit ipsum
            <a href="Personography.html#VALE1">Valentem</a> magna pecunia emptum. is diu sordidus, repente dives mutationem fortunae male
            tegebat, accensis egestate longa cupidinibus immoderatus et inopi iuventa senex
            prodigus. lento deinde agmine per finis Allobrogum ac Vocontiorum ductus exercitus,
            ipsa itinerum spatia et stativorum mutationes venditante duce, foedis pactionibus
            adversus possessores agrorum et magistratus civitatum, adeo minaciter ut <a href="Placeography.html#LUCO1">Luco</a>
            (municipium id Vocontiorum est) faces admoverit, donec pecunia mitigaretur. quotiens
            pecuniae materia deesset, stupris et adulteriis exorabatur. sic ad <a href="Placeography.html#ALPE1">Alpis</a>
            perventum.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 67</h2>
         <p>Plus praedae ac sanguinis <a href="Personography.html#CAEC1">Caecina</a> hausit. inritaverant turbidum ingenium Helvetii, Gallica gens olim armis virisque,
            mox memoria nominis clara, de caede <a href="Personography.html#GALB1">Galbae</a> ignari et
            <a href="Personography.html#VITE1">Vitellii</a> imperium abnuentes. initium bello fuit avaritia ac festinatio unaetvicensimae
            legionis; rapuerant pecuniam missam in stipendium castelli quod olim Helvetii suis
            militibus ac stipendiis tuebantur. aegre id passi Helvetii, interceptis epistulis,
            quae nomine Germanici exercitus ad Pannonicas legiones ferebantur, centurionem et
            quosdam militum in custodia retinebant. <a href="Personography.html#CAEC1">Caecina</a> belli avidus proximam quamque culpam,
            antequam paeniteret, ultum ibat: mota  propere castra, vastati agri,
            direptus longa pace in modum municipii extructus locus, amoeno salubrium aquarum usu
            frequens; missi ad Raetica auxilia nuntii ut versos in legionem Helvetios a tergo
            adgrederentur.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 68</h2>
         <p>Illi ante discrimen feroces, in periculo pavidi, quamquam primo tumultu <a href="Personography.html#SEVE2">Claudium
               Severum</a> ducem legerant, non arma noscere, non ordines sequi, non in unum consulere.
            exitiosum adversus veteranos proelium, intuta obsidio dilapsis vetustate moenibus;
            hinc <a href="Personography.html#CAEC1">Caecina</a> cum valido exercitu, inde Raeticae alae cohortesque et ipsorum Raetorum
            iuventus, sueta armis et more militiae exercita. undique populatio et caedes: ipsi
            medio vagi, abiectis armis, magna pars saucii aut palantes, in <a href="Placeography.html#VOCE1">montem Vocetium</a>
            perfugere. ac statim immissa cohorte Thraecum depulsi et consectantibus Germanis
            Raetisque per silvas atque in ipsis latebris trucidati. multa hominum milia caesa,
            multa sub corona venundata. cumque dirutis omnibus <a href="Placeography.html#AVEN1">Aventicum</a> gentis caput infesto
            agmine peteretur, missi qui dederent civitatem, et deditio accepta. in <a href="Personography.html#ALPI1">Iulium Alpinum</a>
            e principibus ut concitorem belli <a href="Personography.html#CAEC1">Caecina</a> animadvertit: ceteros veniae vel saevitiae
            <a href="Personography.html#VITE1">Vitellii</a> reliquit. 
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 69</h2>
         <p>Haud facile dictu est, legati Helvetiorum minus placabilem imperatorem an militem
            invenerint. civitatis excidium poscunt, tela ac manus in ora legatorum intentant.
            ne <a href="Personography.html#VITE1">Vitellius</a> quidem verbis et minis temperabat, cum <a href="Personography.html#COSS1">Claudius Cossus</a>,
            unus ex legatis, notae facundiae sed dicendi artem apta trepidatione occultans atque
            eo validior, militis animum mitigavit. ut est mos, vulgus mutabile subitis et tam
            pronum in misericordiam quam immodicum saevitia fuerat: effusis lacrimis et meliora
            constantius postulando impunitatem salutemque civitati impetravere.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
      </div><a href="Part08.html">Next</a></body>
</html>