<html xmlns:tei="http://www.tei-c.org/ns/1.0">
   <head>
      <meta http-equiv="Content-Type" content="text/html; charset=UTF-8">
      <title>Tacitus Histories</title>
      <link rel="stylesheet" type="text/css" href="stylesheets/tacitus_test.css">
   </head>
   <body>
      <nav>
         <ul>
            <li><a href="index.html">About</a></li>
            <li><a href="Sigla.html">Sigla</a></li>
            <li><a href="textnav.html">Text</a><ul>
                  <li><a href="Part01.html">Part 1 (Ch. 1-9)</a></li>
                  <li><a href="Part02.html">Part 2 (Ch. 10-19)</a></li>
                  <li><a href="Part03.html">Part 3 (Ch. 20-29)</a></li>
                  <li><a href="Part04.html">Part 4 (Ch. 30-39)</a></li>
                  <li><a href="Part05.html">Part 5 (Ch. 40-49)</a></li>
                  <li><a href="Part06.html">Part 6 (Ch. 50-59)</a></li>
                  <li><a href="Part07.html">Part 7 (Ch. 60-69)</a></li>
                  <li><a href="Part08.html">Part 8 (Ch. 70-79)</a></li>
                  <li><a href="Part09.html">Part 9 (Ch. 80-90)</a></li>
               </ul>
            </li>
            <li><a href="Personography.html">Personography</a></li>
            <li><a href="Placeography.html">Placeography</a></li>
         </ul>
      </nav>
      <div id="home">
         <h1>PART 3</h1>
         <h2> Chapter 20</h2>
         <p>Proxima pecuniae cura; et cuncta scrutantibus iustissimum visum est inde repeti ubi
            inopiae causa erat. bis et viciens miliens sestertium donationibus <a href="Personography.html#NERO1">Nero</a> effuderat:
            appellari singulos iussit, decima parte liberalitatis apud quemque eorum relicta.
            at
            illis vix decimae super portiones erant, isdem erga aliena sumptibus quibus sua
            prodegerant, cum rapacissimo cuique ac perditissimo non agri aut faenus sed sola
            instrumenta vitiorum manerent. exactioni triginta equites Romani praepositi, novum
            officii genus et ambitu ac numero onerosum: ubique hasta et sector, et inquieta urbs
            actionibus. ac tamen grande gaudium quod tam pauperes forent quibus donasset <a href="Personography.html#NERO1">Nero</a> quam
            quibus abstulisset. exauctorati per eos dies tribuni, e praetorio <a href="Personography.html#TAUR1">Antonius Taurus</a> et
            <a href="Personography.html#NASO1">Antonius Naso</a>, ex urbanis cohortibus <a href="Personography.html#PACE1">Aemilius Pacensis</a>, e vigilibus <a href="Personography.html#FRON1">Iulius Fronto</a>. nec
            remedium in ceteros fuit, sed metus initium, tamquam per artem et formidine singuli
            pellerentur, omnibus suspectis. 
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 21</h2>
         <p>Interea <a href="Personography.html#OTHO1">Othonem</a>, cui compositis rebus nulla spes,  omne in turbido
            consilium, multa simul extimulabant, luxuria etiam principi onerosa, inopia vix
            privato toleranda, in <a href="Personography.html#GALB1">Galbam</a> ira, in <a href="Personography.html#PISO1">Pisonem</a> invidia; fingebat et metum quo magis
            concupisceret: praegravem se <a href="Personography.html#NERO1">Neroni</a> fuisse, nec <a href="Placeography.html#LUSI1">Lusitaniam</a> rursus et alterius exilii
            honorem expectandum. suspectum semper invisumque dominantibus qui proximus
            destinaretur. nocuisse id sibi apud senem principem, magis nociturum apud iuvenem
            ingenio trucem et longo exilio efferatum: occidi <a href="Personography.html#OTHO1">Othonem</a> posse. proinde agendum
            audendumque, dum <a href="Personography.html#GALB1">Galbae</a> auctoritas fluxa, <a href="Personography.html#PISO1">Pisonis</a> nondum coaluisset. opportunos magnis
            conatibus transitus rerum, nec cunctatione opus, ubi perniciosior sit quies quam
            temeritas. mortem omnibus ex natura aequalem oblivione apud posteros vel gloria
            distingui; ac si nocentem innocentemque idem exitus maneat, acrioris viri esse merito
            perire. 
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 22</h2>
         <p>Non erat <a href="Personography.html#OTHO1">Othonis</a> mollis et corpori similis animus. et intimi libertorum servorumque,
            corruptius quam in privata domo habiti, aulam <a href="Personography.html#NERO1">Neronis</a> et luxus, adulteria, matrimonia
            ceterasque regnorum libidines avido talium, si auderet, ut sua ostentantes, quiescenti
            ut aliena exprobrabant, urgentibus etiam mathematicis, dum novos motus et clarum
            <a href="Personography.html#OTHO1">Othoni</a> annum observatione siderum adfirmant, genus hominum potentibus infidum,
            sperantibus fallax, quod in civitate nostra et vetabitur semper et retinebitur. multos
            secreta <a href="Personography.html#POPP1">Poppaeae</a> mathematicos, pessimum principalis matrimonii instrumentum,
            habuerant: e quibus <a href="Personography.html#PTOL1">Ptolemaeus</a><a href="Personography.html#OTHO1">Othoni</a> in <a href="Placeography.html#HISP1">Hispania</a> comes, cum superfuturum eum <a href="Personography.html#NERO1">Neroni</a>
            promisisset, postquam ex eventu fides, coniectura iam et rumore senium <a href="Personography.html#GALB1">Galbae</a> et iuventam <a href="Personography.html#OTHO1">Othonis</a> computantium persuaserat fore ut in imperium
            adscisceretur. sed <a href="Personography.html#OTHO1">Otho</a> tamquam peritia et monitu fatorum praedicta accipiebat,
            cupidine ingenii humani libentius obscura credendi. nec deerat <a href="Personography.html#PTOL1">Ptolemaeus</a>, iam et
            sceleris instinctor, ad quod facillime ab eius modi voto transitur.
         </p>ref="Personography.xml#
         
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 23</h2>
         <p>Sed sceleris cogitatio incertum an repens: studia militum iam pridem spe successionis
            aut paratu facinoris adfectaverat, in itinere, in agmine, in stationibus vetustissimum
            quemque militum nomine vocans ac memoria <a href="Personography.html#NERO1">Neroniani</a> comitatus contubernalis appellando;
            alios agnoscere, quosdam requirere et pecunia aut gratia iuvare, inserendo saepius
            querelas et ambiguos de <a href="Personography.html#GALB1">Galba</a> sermones quaeque alia turbamenta vulgi. labores
            itinerum, inopia commeatuum, duritia imperii atrocius accipiebantur, cum <a href="Placeography.html#CAMP1">Campaniae</a>
            lacus et <a href="Placeography.html#ACHA1">Achaiae</a> urbes classibus adire soliti <a href="Placeography.html#PYRE1">Pyrenaeum</a> et <a href="Placeography.html#ALPE1">Alpes</a> et immensa viarum
            spatia aegre sub armis eniterentur.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 24</h2>
         <p>Flagrantibus iam militum animis velut faces addiderat <a href="Personography.html#PUDE1">Maevius Pudens</a>, e proximis
            <a href="Personography.html#TIGE1">Tigellini</a>. is mobilissimum quemque ingenio aut pecuniae indigum et in novas
            cupiditates praecipitem adliciendo eo paulatim progressus est ut per speciem convivii,
            quotiens <a href="Personography.html#GALB1">Galba</a> apud <a href="Personography.html#OTHO1">Othonem</a> epularetur, cohorti excubias agenti viritim centenos
            nummos divideret; quam velut publicam largitionem <a href="Personography.html#OTHO1">Otho</a> secretioribus apud singulos
            praemiis intendebat, adeo animosus corruptor ut <a href="Personography.html#PROC1">Cocceio Proculo</a> speculatori, de parte
            finium cum vicino ambigenti, universum vicini agrum sua pecunia emptum dono dederit,
            per socordiam praefecti, quem nota pariter et occulta fallebant.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 25</h2>
         <p>Sed tum e libertis <a href="Personography.html#ONOM1">Onomastum</a> futuro sceleri praefecit, a quo <a href="Personography.html#PROC2">Barbium Proculum</a>
            tesserarium speculatorum et <a href="Personography.html#VETU1">Veturium</a> optionem eorundem perductos,
            postquam vario sermone callidos audacisque cognovit, pretio et promissis onerat, data
            pecunia ad pertemptandos plurium animos. suscepere duo manipulares imperium populi
            Romani transferendum et transtulerunt. in conscientiam facinoris pauci adsciti:
            suspensos ceterorum animos diversis artibus stimulant, primores militum per beneficia
            <a href="Personography.html#SABI1">Nymphidii</a> ut suspectos, vulgus et ceteros ira et desperatione dilati totiens donativi.
            erant quos memoria <a href="Personography.html#NERO1">Neronis</a> ac desiderium prioris licentiae accenderet: in commune
            omnes metu mutandae militiae terrebantur.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 26</h2>
         <p>Infecit ea tabes legionum quoque et auxiliorum motas iam mentis, postquam vulgatum
            erat labare Germanici exercitus fidem. adeoque parata apud malos seditio, etiam apud
            integros dissimulatio fuit, ut postero iduum die redeuntem a cena <a href="Personography.html#OTHO1">Othonem</a> rapturi
            fuerint, ni incerta noctis et tota urbe sparsa militum castra nec facilem inter
            temulentos consensum timuissent, non rei publicae cura, quam foedare principis sui
            sanguine sobrii parabant, sed ne per tenebras, ut quisque <a href="Personography.html#PANN1">Pannonici</a> vel Germanici
            exercitus militibus oblatus esset, ignorantibus plerisque, pro <a href="Personography.html#OTHO1">Othone</a> destinaretur.
            multa erumpentis seditionis indicia per conscios oppressa: quaedam apud <a href="Personography.html#GALB1">Galbae</a> auris
            praefectus <a href="Personography.html#LACO">Laco</a> elusit, ignarus militarium animorum consiliique quamvis egregii, quod
            non ipse adferret, inimicus et adversus peritos pervicax.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 27</h2>
         <p>Octavo decimo kalendas Februarias sacrificanti pro <a href="Placeography.html#AEDE1">aede Apollinis</a><a href="Personography.html#GALB1">Galbae</a> haruspex
            <a href="Personography.html#UMBR1">Vmbricius</a> tristia exta et instantis insidias ac domesticum hostem praedicit, audiente
            <a href="Personography.html#OTHO1">Othone</a> (nam proximus adstiterat) idque ut laetum e contra-  rio et suis
            cogitationibus prosperum interpretante. nec multo post libertus Onomastus nuntiat
            expectari eum ab architecto et redemptoribus, quae significatio coeuntium iam militum
            et paratae coniurationis convenerat. <a href="Personography.html#OTHO1">Otho</a>, causam digressus requirentibus, cum emi
            sibi praedia vetustate suspecta eoque prius exploranda finxisset, innixus liberto
            per
            <a href="Placeography.html#DOMU1"><a href="Personography.html#TIBE1">Tiberianam</a> domum</a> in <a href="Placeography.html#VELA1">Velabrum</a>, inde ad <a href="Placeography.html#MILI1">miliarium aureum</a> sub <a href="Placeography.html#AEDE2">aedem Saturni</a> pergit. ibi
            tres et viginti speculatores consalutatum imperatorem ac paucitate salutantium
            trepidum et sellae festinanter impositum strictis mucronibus rapiunt; totidem ferme
            milites in itinere adgregantur, alii conscientia, plerique miraculo, pars clamore
            et
            gladiis, pars silentio, animum ex eventu sumpturi.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 28</h2>
         <p>Stationem in castris agebat <a href="Personography.html#MART1">Iulius Martialis tribunus</a>. is magnitudine subiti
            sceleris, an corrupta latius castra et, si contra tenderet, exitium metuens, praebuit
            plerisque suspicionem conscientiae; anteposuere ceteri quoque tribuni centurionesque
            praesentia dubiis et honestis, isque habitus animorum fuit ut pessimum facinus
            auderent pauci, plures vellent, omnes paterentur.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 29</h2>
         <p>Ignarus interim <a href="Personography.html#GALB1">Galba</a> et sacris intentus fatigabat alieni iam imperii deos, cum
            adfertur rumor rapi in castra incertum quem senatorem, mox <a href="Personography.html#OTHO1">Othonem</a> esse qui raperetur,
            simul ex tota urbe, ut quisque obvius fuerat, alii formidine augentes, quidam minora
            vero, ne tum quidem obliti adulationis. igitur consultantibus placuit pertemptari
            animum cohortis, quae in <a href="Placeography.html#PALA1">Palatio</a> stationem agebat, nec per ipsum <a href="Personography.html#GALB1">Galbam</a>, cuius integra
            auctoritas maioribus remediis servabatur. <a href="Personography.html#PISO1">Piso</a> pro gradibus domus vocatos in hunc
            modum adlocutus est: 'sextus dies agitur, commilitones, ex quo ignarus futuri, et
            sive optandum hoc nomen sive timendum erat, Caesar adscitus sum. quo
            domus nostrae aut rei publicae fato in vestra manu positum est, non quia meo nomine
            tristiorem casum paveam, ut qui adversas res expertus cum maxime discam ne secundas
            quidem minus discriminis habere: patris et senatus et ipsius imperii vicem doleo,
            si
            nobis aut perire hodie necesse est aut, quod aeque apud bonos miserum est, occidere.
            solacium proximi motus habebamus incruentam urbem et res sine discordia translatas:
            provisum adoptione videbatur ut ne post <a href="Personography.html#GALB1">Galbam</a> quidem bello locus esset.'
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
      </div><a href="Part04.html">Next</a></body>
</html>