<html xmlns:tei="http://www.tei-c.org/ns/1.0">
   <head>
      <meta http-equiv="Content-Type" content="text/html; charset=UTF-8">
      <title>Tacitus Histories</title>
      <link rel="stylesheet" type="text/css" href="stylesheets/tacitus_test.css">
   </head>
   <body>
      <nav>
         <ul>
            <li><a href="index.html">About</a></li>
            <li><a href="Sigla.html">Sigla</a></li>
            <li><a href="textnav.html">Text</a><ul>
                  <li><a href="Part01.html">Part 1 (Ch. 1-9)</a></li>
                  <li><a href="Part02.html">Part 2 (Ch. 10-19)</a></li>
                  <li><a href="Part03.html">Part 3 (Ch. 20-29)</a></li>
                  <li><a href="Part04.html">Part 4 (Ch. 30-39)</a></li>
                  <li><a href="Part05.html">Part 5 (Ch. 40-49)</a></li>
                  <li><a href="Part06.html">Part 6 (Ch. 50-59)</a></li>
                  <li><a href="Part07.html">Part 7 (Ch. 60-69)</a></li>
                  <li><a href="Part08.html">Part 8 (Ch. 70-79)</a></li>
                  <li><a href="Part09.html">Part 9 (Ch. 80-90)</a></li>
               </ul>
            </li>
            <li><a href="Personography.html">Personography</a></li>
            <li><a href="Placeography.html">Placeography</a></li>
         </ul>
      </nav>
      <div id="home">
         <h1>PART 5</h1>
         <h2> Chapter 40</h2>
         <p>Agebatur huc illuc <a href="Personography.html#GALB1">Galba</a> vario turbae fluctuantis impulsu, completis undique
            basilicis ac templis, lugubri prospectu. neque populi aut plebis ulla vox, sed
            attoniti vultus et conversae ad omnia aures; non tumultus, non quies, quale magni
            metus et magnae irae silentium est. <a href="Personography.html#OTHO1">Othoni</a> tamen armari plebem nuntiabatur; ire
            praecipitis et occupare pericula iubet. igitur milites Romani, quasi Vologaesum aut
            Pacorum avito Arsacidarum solio depulsuri ac non imperatorem suum inermem et senem
            trucidare pergerent, disiecta plebe, proculcato senatu, truces armis, rapidi equis
            forum inrumpunt. nec illos <a href="Placeography.html#CAPI1">Capitolii</a> aspectus et imminentium templorum religio et
            priores et futuri principes terruere quo minus facerent scelus cuius ultor est
            quisquis successit.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 41</h2>
         <p>Viso comminus armatorum agmine vexillarius comitatae <a href="Personography.html#GALB1">Galbam</a> cohortis (<a href="Personography.html#ATIL1">Atilium
               Vergilionem</a> fuisse tradunt) dereptam <a href="Personography.html#GALB1">Galbae</a> imaginem solo adflixit: eo signo manifesta
            in <a href="Personography.html#OTHO1">Othonem</a> omnium militum studia, desertum fuga populi  forum, destricta
            adversus dubitantis tela. iuxta <a href="Placeography.html#LACU1"><a href="Personography.html#CURT1">Curtii</a> lacum</a> trepidatione ferentium <a href="Personography.html#GALB1">Galba</a> proiectus e
            sella ac provolutus est. extremam eius vocem, ut cuique odium aut admiratio fuit,
            varie prodidere. alii suppliciter interrogasse quid mali meruisset, paucos dies
            exolvendo donativo deprecatum: plures obtulisse ultro percussoribus iugulum: agerent
            ac ferirent, si ita e re publica videretur. non interfuit occidentium quid
            diceret. de percussore non satis constat: quidam <a href="Personography.html#TERE1">Terentium</a> evocatum, alii <a href="Personography.html#LAEC1">Laecanium</a>;
            crebrior fama tradidit <a href="Personography.html#CAMU1">Camurium</a> quintae decimae legionis militem impresso gladio
            iugulum eius hausisse. ceteri crura brachiaque (nam pectus tegebatur) foede laniavere;
            pleraque vulnera feritate et saevitia trunco iam corpori adiecta.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 42</h2>
         <p><a href="Personography.html#VINI1">Titum inde Vinium</a> invasere, de quo et ipso ambigitur consumpseritne vocem eius
            instans metus, an proclamaverit non esse ab <a href="Personography.html#OTHO1">Othone</a> mandatum ut occideretur. quod seu
            finxit formidine seu conscientiam coniurationis confessus est, huc potius eius vita
            famaque inclinat, ut conscius sceleris fuerit cuius causa erat. ante <a href="Placeography.html#AEDE3">aedem <a href="Personography.html#CAES1">divi Iulii</a></a>
            iacuit primo ictu in poplitem, mox ab <a href="Personography.html#CARO1">Iulio Caro</a> legionario milite in utrumque latus
            transverberatus.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 43</h2>
         <p>Insignem illa die virum <a href="Personography.html#DENS1">Sempronium Densum </a>aetas nostra vidit. centurio is praetoriae
            cohortis, a <a href="Personography.html#GALB1">Galba</a> custodiae <a href="Personography.html#PISO1">Pisonis</a> additus, stricto pugione occurrens armatis et
            scelus exprobrans ac modo manu modo voce vertendo in se percussores quamquam vulnerato
            <a href="Personography.html#PISO1">Pisoni</a> effugium dedit. <a href="Personography.html#PISO1">Piso</a> in <a href="Placeography.html#AEDE4">aedem Vestae</a> pervasit, exceptusque misericordia publici
            servi et contubernio eius abditus non religione nec caerimoniis sed
            latebra inminens exitium differebat, cum advenere missu <a href="Personography.html#OTHO1">Othonis</a> nominatim in caedem
            eius ardentis <a href="Personography.html#FLOR1">Sulpicius Florus</a> e Britannicis cohortibus, nuper a <a href="Personography.html#GALB1">Galba</a> civitate
            donatus, et <a href="Personography.html#MURC1">Statius Murcus</a> speculator, a quibus protractus <a href="Personography.html#PISO1">Piso</a> in foribus templi
            trucidatur.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 44</h2>
         <p>Nullam caedem <a href="Personography.html#OTHO1">Otho</a> maiore laetitia excepisse, nullum caput tam insatiabilibus oculis
            perlustrasse dicitur, seu tum primum levata omni sollicitudine mens vacare gaudio
            coeperat, seu recordatio maiestatis in <a href="Personography.html#GALB1">Galba</a>, amicitiae in <a href="Personography.html#VINI1">Tito Vinio</a> quamvis immitem
            animum imagine tristi confuderat, <a href="Personography.html#PISO1">Pisonis</a> ut inimici et aemuli caede laetari ius
            fasque credebat. praefixa contis capita gestabantur inter signa cohortium iuxta
            aquilam legionis, certatim ostentantibus cruentas manus qui occiderant, qui
            interfuerant, qui vere qui falso ut pulchrum et memorabile facinus iactabant. plures
            quam centum viginti libellos praemium exposcentium ob aliquam notabilem illa die
            operam <a href="Personography.html#VITE1">Vitellius</a> postea invenit, omnisque conquiri et interfici iussit, non honori
            <a href="Personography.html#GALB1">Galbae</a>, sed tradito principibus more munimentum ad praesens, in posterum ultionem.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 45</h2>
         <p>Alium crederes senatum, alium populum: ruere cuncti in castra, anteire proximos,
            certare cum praecurrentibus, increpare <a href="Personography.html#GALB1">Galbam</a>, laudare militum iudicium, exosculari
            <a href="Personography.html#OTHO1">Othonis</a> manum; quantoque magis falsa erant quae fiebant, tanto plura facere. nec
            aspernabatur singulos <a href="Personography.html#OTHO1">Otho</a>, avidum et minacem militum animum voce vultuque temperans.
            <a href="Personography.html#CELS1">Marium Celsum</a>, consulem designatum et <a href="Personography.html#GALB1">Galbae</a> usque in extremas res amicum fidumque, ad
            supplicium expostulabant, indu-  striae eius innocentiaeque quasi malis
            artibus infensi. caedis et praedarum initium et optimo cuique perniciem quaeri
            apparebat, sed <a href="Personography.html#OTHO1">Othoni</a> nondum auctoritas inerat ad prohibendum scelus: iubere iam
            poterat. ita simulatione irae vinciri iussum et maiores poenas daturum adfirmans
            praesenti exitio subtraxit. 
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 46</h2>
         <p>Omnia deinde arbitrio militum acta: praetorii praefectos sibi ipsi legere, <a href="Personography.html#FIRM1">Plotium
               Firmum</a> e manipularibus quondam, tum vigilibus praepositum et incolumi adhuc <a href="Personography.html#GALB1">Galba</a>
            partis <a href="Personography.html#OTHO1">Othonis</a> secutum; adiungitur <a href="Personography.html#PROC3">Licinius Proculus</a>, intima familiaritate <a href="Personography.html#OTHO1">Othonis</a>
            suspectus consilia eius fovisse. urbi <a href="Personography.html#FLAV4">Flavium Sabinum</a> praefecere, iudicium <a href="Personography.html#NERO1">Neronis</a>
            secuti, sub quo eandem curam obtinuerat, plerisque <a href="Personography.html#FLAV1">Vespasianum</a> fratrem in eo
            respicientibus. flagitatum ut vacationes praestari centurionibus solitae
            remitterentur; namque gregarius miles ut tributum annuum pendebat. quarta pars
            manipuli sparsa per commeatus aut in ipsis castris vaga, dum mercedem centurioni
            exolveret, neque modum oneris quisquam neque genus quaestus pensi habebat: per
            latrocinia et raptus aut servilibus ministeriis militare otium redimebant. tum
            locupletissimus quisque miles labore ac saevitia fatigari donec vacationem emeret.
            ubi
            sumptibus exhaustus socordia insuper elanguerat, inops pro locuplete et iners pro
            strenuo in manipulum redibat, ac rursus alius atque alius, eadem egestate ac licentia
            corrupti, ad seditiones et discordias et ad extremum bella civilia ruebant. sed <a href="Personography.html#OTHO1">Otho</a>
            ne vulgi largitione centurionum animos averteret, fiscum suum vacationes annuas
            exoluturum promisit, rem haud dubie utilem et a bonis postea principibus perpetuitate
            disciplinae firmatam. <a href="Personography.html#LACO1">Laco</a> prae-  fectus, tamquam in insulam
            seponeretur, ab evocato, quem ad caedem eius <a href="Personography.html#OTHO1">Otho</a> praemiserat, confossus; in <a href="Personography.html#ICEL1">Marcianum
               Icelum</a> ut in libertum palam animadversum.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 47</h2>
         <p>Exacto per scelera die novissimum malorum fuit laetitia. vocat senatum praetor
            urbanus, certant adulationibus ceteri magistratus, adcurrunt patres: decernitur <a href="Personography.html#OTHO1">Othoni</a>
            tribunicia potestas et nomen Augusti et omnes principum honores, adnitentibus cunctis
            abolere convicia ac probra, quae promisce iacta haesisse animo eius nemo sensit;
            omisisset offensas an distulisset brevitate imperii in incerto fuit. <a href="Personography.html#OTHO1">Otho</a> cruento
            adhuc foro per stragem iacentium in <a href="Placeography.html#CAPI1">Capitolium</a> atque inde in <a href="Placeography.html#PALA1">Palatium</a> vectus concedi
            corpora sepulturae cremarique permisit. <a href="Personography.html#PISO1">Pisonem</a><a href="Personography.html#VERA1">Verania</a> uxor ac frater <a href="Personography.html#SCRI2">Scribonianus</a>,
            <a href="Personography.html#VINI1">Titum Vinium</a><a href="Personography.html#CRIS1">Crispina</a> filia composuere, quaesitis redemptisque capitibus, quae venalia
            interfectores servaverant.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 48</h2>
         <p><a href="Personography.html#PISO1">Piso</a> unum et tricensimum aetatis annum explebat, fama meliore quam fortuna. fratres
            eius <a href="Personography.html#MAGN1">Magnum</a><a href="Personography.html#CLAU1">Claudius</a>, <a href="Personography.html#CRAS2">Crassum</a><a href="Personography.html#NERO1">Nero</a> interfecerant: ipse diu exul, quadriduo Caesar,
            properata adoptione ad hoc tantum maiori fratri praelatus est ut prior occideretur.
            <a href="Personography.html#VINI1">Titus Vinius</a> quinquaginta septem annos variis moribus egit. pater illi praetoria
            familia, maternus avus e proscriptis. prima militia infamis: legatum <a href="Personography.html#SABI4">Calvisium Sabinum</a>
            habuerat, cuius uxor mala cupidine visendi situm castrorum, per noctem militari habitu
            ingressa, cum vigilias et cetera militiae munia eadem lascivia temptasset, in ipsis
            principiis stuprum ausa, et criminis huius reus <a href="Personography.html#VINI1">Titus Vinius</a> arguebatur. igitur iussu
            <a href="Personography.html#CALI1">G. Caesaris</a> oneratus catenis, mox mutatione temporum dimissus, cursu honorum  inoffenso legioni post praeturam praepositus probatusque servili deinceps
            probro respersus est tamquam scyphum aureum in convivio <a href="Personography.html#CLAU1">Claudii</a> furatus, et <a href="Personography.html#CLAU1">Claudius</a>
            postera die soli omnium <a href="Personography.html#VINI1">Vinio</a> fictilibus ministrari iussit. sed <a href="Personography.html#VINI1">Vinius</a> proconsulatu
            <a href="Placeography.html#GALL2">Galliam Narbonensem</a> severe integreque rexit; mox <a href="Personography.html#GALB1">Galbae</a> amicitia in abruptum tractus,
            audax, callidus, promptus et, prout animum intendisset, pravus aut industrius, eadem
            vi. testamentum <a href="Personography.html#VINI1">Titi Vinii</a> magnitudine opum inritum, <a href="Personography.html#PISO1">Pisonis</a> supremam voluntatem
            paupertas firmavit.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 49</h2>
         <p><a href="Personography.html#GALB1">Galbae</a> corpus diu neglectum et licentia tenebrarum plurimis ludibriis vexatum
            dispensator <a href="Personography.html#ARGI">Argius</a> e prioribus servis humili sepultura in privatis eius hortis
            contexit. caput per lixas calonesque suffixum laceratumque ante <a href="Personography.html#PATR1">Patrobii</a> tumulum
            (libertus in <a href="Personography.html#NERO1">Neronis</a> punitus a <a href="Personography.html#GALB1">Galba</a> fuerat) postera demum die repertum et cremato iam
            corpori admixtum est. hunc exitum habuit <a href="Personography.html#GALB1">Servius Galba</a>, tribus et septuaginta annis
            quinque principes prospera fortuna emensus et alieno imperio felicior quam suo. vetus
            in familia nobilitas, magnae opes: ipsi medium ingenium, magis extra vitia quam cum
            virtutibus. famae nec incuriosus nec venditator; pecuniae alienae non adpetens, suae
            parcus, publicae avarus; amicorum libertorumque, ubi in bonos incidisset, sine
            reprehensione patiens, si mali forent, usque ad culpam ignarus. sed claritas natalium
            et metus temporum obtentui, ut, quod segnitia erat, sapientia vocaretur. dum vigebat
            aetas militari laude apud <a href="Placeography.html#GERM1">Germanias</a> floruit. pro consule <a href="Placeography.html#AFRI1">Africam</a> moderate, iam senior
            <a href="Placeography.html#HISP2">citeriorem Hispaniam</a> pari iustitia continuit, maior privato visus dum privatus fuit,
            et omnium consensu capax imperii nisi imperasset.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
      </div><a href="Part06.html">Next</a></body>
</html>