<html xmlns:tei="http://www.tei-c.org/ns/1.0">
   <head>
      <meta http-equiv="Content-Type" content="text/html; charset=UTF-8">
      <title>Tacitus Histories</title>
      <link rel="stylesheet" type="text/css" href="stylesheets/tacitus_test.css">
   </head>
   <body>
      <nav>
         <ul>
            <li><a href="index.html">About</a></li>
            <li><a href="Sigla.html">Sigla</a></li>
            <li><a href="textnav.html">Text</a><ul>
                  <li><a href="Part01.html">Part 1 (Ch. 1-9)</a></li>
                  <li><a href="Part02.html">Part 2 (Ch. 10-19)</a></li>
                  <li><a href="Part03.html">Part 3 (Ch. 20-29)</a></li>
                  <li><a href="Part04.html">Part 4 (Ch. 30-39)</a></li>
                  <li><a href="Part05.html">Part 5 (Ch. 40-49)</a></li>
                  <li><a href="Part06.html">Part 6 (Ch. 50-59)</a></li>
                  <li><a href="Part07.html">Part 7 (Ch. 60-69)</a></li>
                  <li><a href="Part08.html">Part 8 (Ch. 70-79)</a></li>
                  <li><a href="Part09.html">Part 9 (Ch. 80-90)</a></li>
               </ul>
            </li>
            <li><a href="Personography.html">Personography</a></li>
            <li><a href="Placeography.html">Placeography</a></li>
         </ul>
      </nav>
      <div id="home">
         <h1>PART 6</h1>
         <h2> Chapter 50</h2>
         <p>Trepidam urbem ac simul atrocitatem recentis sce-  leris, simul veteres
            <a href="Personography.html#OTHO1">Othonis</a> mores paventem novus insuper de <a href="Personography.html#VITE1">Vitellio</a> nuntius exterruit, ante caedem <a href="Personography.html#GALB1">Galbae</a>
            suppressus ut tantum <a href="Placeography.html#GERM3">superioris Germaniae</a> exercitum descivisse crederetur. tum duos
            omnium mortalium impudicitia ignavia luxuria deterrimos velut ad perdendum imperium
            fataliter electos non senatus modo et eques, quis aliqua pars et cura rei publicae,
            sed vulgus quoque palam maerere. nec iam recentia saevae pacis exempla sed repetita
            bellorum civilium memoria captam totiens suis exercitibus <a href="Placeography.html#ROMA1">urbem</a>, vastitatem <a href="Placeography.html#ITAL1">Italiae</a>,
            direptiones provinciarum, <a href="Placeography.html#PHAR1">Pharsaliam</a><a href="Placeography.html#PHIL1">Philippos</a> et <a href="Placeography.html#PERU1">Perusiam</a> ac <a href="Placeography.html#MUTI1">Mutinam</a>, nota publicarum
            cladium nomina, loquebantur. prope eversum orbem etiam cum de principatu inter bonos
            certaretur, sed mansisse <a href="Personography.html#CAES1">G. Iulio</a>, mansisse <a href="Personography.html#AUGU1">Caesare Augusto</a> victore imperium; mansuram
            fuisse sub <a href="Personography.html#POMP1">Pompeio</a><a href="Personography.html#BRUT1">Brutoque</a> rem publicam: nunc pro <a href="Personography.html#OTHO1">Othone</a> an pro <a href="Personography.html#VITE1">Vitellio</a> in templa
            ituros? utrasque impias preces, utraque detestanda vota inter duos, quorum bello solum
            id scires, deteriorem fore qui vicisset. erant qui <a href="Personography.html#FLAV1">Vespasianum</a> et arma Orientis
            augurarentur, et ut potior utroque <a href="Personography.html#FLAV1">Vespasianus</a>, ita bellum aliud atque alias cladis
            horrebant. et ambigua de <a href="Personography.html#FLAV1">Vespasiano</a> fama, solusque omnium ante se principum in melius
            mutatus est.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 51</h2>
         <p>Nunc initia causasque motus <a href="Personography.html#VITE1">Vitelliani</a> expediam. caeso cum omnibus copiis <a href="Personography.html#VIND1">Iulio Vindice</a> ferox praeda gloriaque exercitus, ut cui sine labore ac periculo ditissimi
            belli victoria evenisset, expeditionem et aciem, praemia quam stipendia malebat. diu
            infructuosam et asperam militiam toleraverant ingenio loci caelique et severitate
            disciplinae, quam in pace inexorabilem discordiae civium resolvunt, paratis utrimque
            corruptoribus et perfidia impunita. viri, arma, equi ad usum et ad
            decus supererant. sed ante bellum centurias tantum suas turmasque noverant; exercitus
            finibus provinciarum discernebantur: tum adversus <a href="Personography.html#VIND1">Vindicem</a> contractae legiones, seque
            et <a href="Placeography.html#GALL1">Gallias</a> expertae, quaerere rursus arma novasque discordias; nec socios, ut olim,
            sed hostis et victos vocabant. nec deerat pars <a href="Placeography.html#GALL1">Galliarum</a>, quae <a href="Placeography.html#RHEN1">Rhenum</a> accolit, easdem
            partis secuta ac tum acerrima instigatrix adversum Galbianos; hoc enim nomen fastidito
            <a href="Personography.html#VIND1">Vindice</a> indiderant. igitur Sequanis Aeduisque ac deinde, prout opulentia civitatibus
            erat, infensi expugnationes urbium, populationes agrorum, raptus penatium hauserunt
            animo, super avaritiam et adrogantiam, praecipua validiorum vitia, contumacia Gallorum
            inritati, qui remissam sibi a <a href="Personography.html#GALB1">Galba</a> quartam tributorum partem et publice donatos in
            ignominiam exercitus iactabant. accessit callide vulgatum, temere creditum, decimari
            legiones et promptissimum quemque centurionum dimitti. undique atroces nuntii,
            sinistra ex urbe fama; infensa <a href="Placeography.html#LUGD1">Lugdunensis colonia</a> et pertinaci pro <a href="Personography.html#NERO1">Nerone</a> fide
            fecunda rumoribus; sed plurima ad fingendum credendumque materies in ipsis castris,
            odio metu et, ubi viris suas respexerant, securitate.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 52</h2>
         <p>Sub ipsas superioris anni kalendas Decembris <a href="Personography.html#VITE1">Aulus Vitellius</a><a href="Placeography.html#GERM2">inferiorem Germaniam</a>
            ingressus hiberna legionum cum cura adierat: redditi plerisque ordines, remissa
            ignominia, adlevatae notae; plura ambitione, quaedam iudicio, in quibus sordis et
            avaritiam <a href="Personography.html#CAPI1">Fontei Capitonis</a> adimendis adsignandisve militiae ordinibus integre
            mutaverat. nec consula-  ris legati mensura sed in maius omnia
            accipiebantur. et ut<a href="Personography.html#VITE1">Vitellius</a> apud severos humilis, ita comitatem
            bonitatemque faventes vocabant, quod sine modo, sine iudicio donaret sua, largiretur
            aliena; simul aviditate imperitandi ipsa vitia pro virtutibus interpretabantur. multi
            in utroque exercitu sicut modesti quietique ita mali et strenui. sed profusa cupidine
            et insigni temeritate legati legionum <a href="Personography.html#CAEC1">Alienus Caecina</a> et <a href="Personography.html#VALE1">Fabius Valens</a>; e quibus
            <a href="Personography.html#VALE1">Valens</a> infensus <a href="Personography.html#GALB1">Galbae</a>, tamquam detectam a se <a href="Personography.html#VERG1">Verginii</a> cunctationem, oppressa
            <a href="Personography.html#CAPI1">Capitonis</a> consilia ingrate tulisset, instigare <a href="Personography.html#VITE1">Vitellium</a>, ardorem militum ostentans:
            ipsum celebri ubique fama, nullam in <a href="Personography.html#FLACC1">Flacco Hordeonio</a> moram; adfore <a href="Placeography.html#BRIT1">Britanniam</a>,
            secutura Germanorum auxilia: male fidas provincias, precarium seni imperium et brevi
            transiturum: panderet modo sinum et venienti Fortunae occurreret. merito dubitasse
            <a href="Personography.html#VERG1">Verginium</a> equestri familia, ignoto patre, imparem si recepisset imperium, tutum si
            recusasset: <a href="Personography.html#VITE1">Vitellio</a> tris patris consulatus, censuram, collegium <a href="Personography.html#CLAU1">Caesaris</a> et imponere
            iam pridem imperatoris dignationem et auferre privati securitatem. quatiebatur his
            segne ingenium ut concupisceret magis quam ut speraret.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 53</h2>
         <p>At in <a href="Placeography.html#GERM3">superiore Germania</a><a href="Personography.html#CAEC1">Caecina</a>, decorus iuventa, corpore ingens, animi immodicus,
            scito sermone, erecto incessu, studia militum inlexerat. hunc iuvenem <a href="Personography.html#GALB1">Galba</a>,
            quaestorem in <a href="Placeography.html#BAET1">Baetica</a> impigre in partis suas transgressum, legioni praeposuit: mox
            compertum publicam pecuniam avertisse ut peculatorem flagitari iussit. <a href="Personography.html#CAEC1">Caecina</a> aegre
            passus miscere cuncta et privata vulnera rei publicae malis operire statuit. nec
            deerant in exercitu semina discordiae, quod et  bello adversus <a href="Personography.html#VIND1">Vindicem</a>
            universus adfuerat, nec nisi occiso <a href="Personography.html#NERO1">Nerone</a> translatus in <a href="Personography.html#GALB1">Galbam</a> atque in eo ipso
            sacramento vexillis inferioris Germaniae praeventus erat. et Treviri ac Lingones,
            quasque alias civitates atrocibus edictis aut damno finium <a href="Personography.html#GALB1">Galba</a> perculerat, hibernis
            legionum propius miscentur: unde seditiosa colloquia et inter paganos corruptior
            miles; et in <a href="Personography.html#VERG1">Verginium</a> favor cuicumque alii profuturus.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 54</h2>
         <p>Miserat civitas <a href="Placeography.html#LING1">Lingonum</a> vetere instituto dona legionibus dextras, hospitii insigne.
            legati eorum in squalorem maestitiamque compositi per principia per contubernia modo
            suas iniurias, modo vicinarum civitatium praemia, et ubi pronis militum auribus
            accipiebantur, ipsius exercitus pericula et contumelias conquerentes accendebant
            animos. nec procul seditione aberant cum <a href="Personography.html#FLACC1">Hordeonius Flaccus</a> abire legatos, utque
            occultior digressus esset, nocte castris excedere iubet. inde atrox rumor,
            adfirmantibus plerisque interfectos, ac ni sibi ipsi consulerent, fore ut acerrimi
            militum et praesentia conquesti per tenebras et inscitiam ceterorum occiderentur.
            obstringuntur inter se tacito foedere legiones, adsciscitur auxiliorum miles, primo
            suspectus tamquam circumdatis cohortibus alisque impetus in legiones pararetur, mox
            eadem acrius volvens, faciliore inter malos consensu ad bellum quam in pace ad
            concordiam.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 55</h2>
         <p><a href="Placeography.html#GERM2">Inferioris tamen Germaniae</a> legiones sollemni kalendarum Ianuariarum sacramento pro
            <a href="Personography.html#GALB1">Galba</a> adactae, multa cunctatione et raris primorum ordinum vocibus, ceteri silentio
            proximi cuiusque audaciam expectantes, insita mortalibus natura, propere sequi quae
            piget inchoare. sed ipsis legionibus inerat diversitas animorum: primani quintanique
             turbidi adeo ut quidam saxa in <a href="Personography.html#GALB1">Galbae</a> imagines iecerint: quinta
            decima ac sexta decima legiones nihil ultra fremitum et minas ausae initium erumpendi
            circumspectabant. at in superiore exercitu quarta ac duetvicensima legiones, isdem
            hibernis tendentes, ipso kalendarum Ianuariarum die dirumpunt imagines <a href="Personography.html#GALB1">Galbae</a>, quarta
            legio promptius, duetvicensima cunctanter, mox consensu. ac ne reverentiam imperii
            exuere viderentur, senatus populique Romani oblitterata iam nomina sacramento
            advocabant, nullo legatorum tribunorumve pro <a href="Personography.html#GALB1">Galba</a> nitente, quibusdam, ut in tumultu,
            notabilius turbantibus. non tamen quisquam in modum contionis aut suggestu locutus;
            neque enim erat adhuc cui imputaretur.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 56</h2>
         <p>Spectator flagitii <a href="Personography.html#FLACC1">Hordeonius Flaccus</a> consularis legatus aderat, non compescere
            ruentis, non retinere dubios, non cohortari bonos ausus, sed segnis pavidus et
            socordia innocens. quattuor centuriones duetvicensimae legionis, <a href="Personography.html#NONI1">Nonius Receptus</a>,
            <a href="Personography.html#DONA1">Donatius Valens</a>, <a href="Personography.html#ROMI1">Romilius Marcellus</a>, <a href="Personography.html#CALP1">Calpurnius Repentinus</a>, cum protegerent <a href="Personography.html#GALB1">Galbae</a>
            imagines, impetu militum abrepti vinctique. nec cuiquam ultra fides aut memoria
            prioris sacramenti, sed quod in seditionibus accidit, unde plures erant omnes fuere.
         </p>
         <p>Nocte quae kalendas Ianuarias secuta est in <a href="Placeography.html#COLO1">coloniam Agrippinensem</a> aquilifer quartae
            legionis epulanti <a href="Personography.html#VITE1">Vitellio</a> nuntiat quartam et duetvicensimam legiones proiectis <a href="Personography.html#GALB1">Galbae</a>
            imaginibus in senatus ac populi Romani verba iurasse. id sacramentum inane visum:
            occupari nutantem fortunam et offerri principem placuit. missi a <a href="Personography.html#VITE1">Vitellio</a> ad legiones
            legatosque qui descivisse a <a href="Personography.html#GALB1">Galba</a> superiorem exercitum nuntiarent: proinde aut
            bellandum adversus desciscentis aut,  si concordia et pax placeat,
            faciendum imperatorem: et minore discrimine sumi principem quam quaeri.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 57</h2>
         <p>Proxima legionis primae hiberna erant et promptissimus e legatis <a href="Personography.html#VALE1">Fabius Valens</a>. is
            die postero <a href="Placeography.html#COLO1">coloniam Agrippinensem</a> cum equitibus legionis auxiliariorumque ingressus
            imperatorem <a href="Personography.html#VITE1">Vitellium</a> consalutavit. secutae ingenti certamine eiusdem provinciae
            legiones; et superior exercitus, speciosis senatus populique Romani nominibus
            relictis, tertium nonas Ianuarias <a href="Personography.html#VITE1">Vitellio</a> accessit: scires illum priore biduo non
            penes rem publicam fuisse. ardorem exercituum Agrippinenses, Treviri, Lingones
            aequabant, auxilia equos, arma pecuniam offerentes, ut quisque corpore opibus ingenio
            validus. nec principes modo coloniarum aut castrorum, quibus praesentia ex affluenti
            et parta victoria magnae spes, sed manipuli quoque et gregarius miles viatica sua
            et
            balteos phalerasque, insignia armorum argento decora, loco pecuniae tradebant,
            instinctu et impetu et avaritia.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 58</h2>
         <p>Igitur laudata militum alacritate <a href="Personography.html#VITE1">Vitellius</a> ministeria principatus per libertos agi
            solita in equites Romanos disponit, vacationes centurionibus ex fisco numerat,
            saevitiam militum plerosque ad poenam exposcentium saepius adprobat, raro simulatione
            vinculorum frustratur. <a href="Personography.html#PROP1">Pompeius Propinquus</a> procurator <a href="Placeography.html#BELG1">Belgicae</a> statim interfectus;
            <a href="Personography.html#BURD1">Iulium Burdonem</a> Germanicae classis praefectum astu subtraxit. exarserat in eum
            iracundia exercitus tamquam crimen ac mox insidias <a href="Personography.html#CAPI1">Fonteio Capitoni</a> struxisset. grata
            erat memoria <a href="Personography.html#CAPI1">Capitonis</a>, et apud saevientis occidere palam, ignoscere non nisi fallendo
            licebat: ita in custodia habitus et post victoriam  demum, stratis iam
            militum odiis, dimissus est. interim ut piaculum obicitur centurio <a href="Personography.html#CRIS2">Crispinus</a>. sanguine
            <a href="Personography.html#CAPI1">Capitonis</a>se cruentaverat eoque et postulantibus manifestior et punienti
            vilior fuit.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
         <h2> Chapter 59</h2>
         <p><a href="Personography.html#CIVI1">Iulius deinde Civilis</a> periculo exemptus, praepotens inter Batavos, ne supplicio eius
            ferox gens alienaretur. et erant in <a href="Placeography.html#LING1">civitate Lingonum</a> octo Batavorum cohortes, quartae
            decimae legionis auxilia, tum discordia temporum a legione digressae, prout
            inclinassent, grande momentum sociae aut adversae. <a href="Personography.html#NONI1">Nonium</a>, <a href="Personography.html#DONA1">Donatium</a>, <a href="Personography.html#ROMI1">Romilium</a>,
            <a href="Personography.html#CALP1">Calpurnium</a> centuriones, de quibus supra rettulimus, occidi iussit, damnatos fidei
            crimine, gravissimo inter desciscentis. accessere partibus <a href="Personography.html#ASIA1">Valerius Asiaticus</a>,
            <a href="Placeography.html#BELG1">Belgicae</a> provinciae legatus, quem mox <a href="Personography.html#VITE1">Vitellius</a> generum adscivit, et <a href="Personography.html#BLAE1">Iunius Blaesus</a>,
            <a href="Placeography.html#GALL3">Lugdunensis Galliae</a> rector, cum Italica legione et ala Tauriana Lugduni tendentibus.
            nec in Raeticis copiis mora quo minus statim adiungerentur: ne in <a href="Placeography.html#BRIT1">Britannia</a> quidem
            dubitatum.
         </p>
         <nav>
            <ul class="miniNav">
               <li><a href="#home">Top</a></li>
               <li><a href="Sigla.html">Sigla</a></li>
            </ul>
         </nav>
      </div><a href="Part07.html">Next</a></body>
</html>